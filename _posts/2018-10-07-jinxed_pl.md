---
layout: post
lang: pl
title: Jinxed - Amy McCulloch
permalink: /jinxed/
introduction: "The final goal of Moncha Corp: to make life better. And to make people happier."
image: /assets/img/posty/jinxed.jpg
category: 'recenzja'
tags:
 - Amy McCulloch
 - recenzja książki
 - Jinxed
---
Jinxed autorstwa Amy McCulloch to lekka historia pełna humoru i robotycznych zwierzaków. Lacey Chu jest nastolatką, która marzy o tym, by zostać kreatorem inteligentnych, zwierząt robotów (baku), które zastąpiły również tradycyjne smartphony. Pierwszym krokiem do spełnienia tego snu jest dostanie się do prestiżowej akademii Profectus. Wygląda na to, że Lacey zrobiła wszystko co w jej mocy, by swój cel zrealizować - pracowała nadzwyczaj ciężko a poza tym jest niezwykle uzdolniona w mechanicznym majsterkowaniu. Ale czy to dość, biorąc pod uwagę, że jej główny szkolny rywal, który jest synem jednego z najpotężniejszych pracowników Monca Corp, naprawdę jej nie lubi? Wszystko jednak się zmienia, gdy nasza bohaterka wpada na kupę złomu, która okazuje się być zniszczonym kotem baku. Widząc jak wyjątkowy musiał być w czasach swojej świetności postanawia go naprawić i przygarnąć jako swojego własnego baku.

Jest to książka niezwykle wciągająca. Lacey bardzo łatwo daje się lubić, jest inteligentna, pracuje ciężko,  w pełni oddaje się swojej pasji i jest zdeterminowana by osiągnąć swoje zamierzone cele. No i jest Jinx, jej nowy baku, który jest niesamowicie uroczy. Niczym prawdziwy kot jest kapryśny, sarkastyczny i zdaje się zawsze robić to na co ma ochotę, nie zważając na komendy biednej Lacey. Mimo to, wraz z rozwojem książki widzimy jak rodzi się między nimi prawdziwa więź.

Kilka razy książka naprawdę mnie zaskoczyła swoimi zwrotami akcji i niespodziankami. Nie chcę pisać o tym zbyt wiele, by nie psuć Wam niespodzianki. W jednym momencie poczułam się naprawdę zszokowana tym, co działo się za szkolnymi murami. Jednak autorka wyjaśniła wszystko na tyle umiejętnie, by złagodzić moje rosnące oburzenie.

Książka pokazuje także oryginalne spojrzenie na postrzeganie przez ludzi Sztucznej Inteligencji. Powodem dla którego wynaleziono robotyczne zwierzęta, a nie przypominające ludzi androidy, był strach ludzi przed tym, że SI może kiedyś stać się naprawdę świadoma i stać się zagrożeniem dla swych stwórców. Zwierzaki wydawały się bezpiecznym wyborem, by używać zaawansowanej technologii, bez groźby zagrożenia dla ludzkiej hegemonii.  Lecz co się stanie, gdy jednak baku staną się świadome?

Czytanie tej książki to była prawdziwa przyjemność. Zostałam ponownie zaskoczona przez zakończenie, gdyż myślałam, że to po prostu pojedyncza nowela, a okazuje się, że kolejna część będzie miała premierę w przyszłym roku. Ale cieszę się, że znów będę mogła spotkać Lacey i Jinxa. Wiele wątków zostało niewyjaśnionych, więc nie mogę się doczekać, żeby dowiedzieć się jak cała historia się skończy.

Bardzo polecam tę książkę, zwłaszcza młodszym czytelnikom, gdyż znajdziemy tu dużo modelowych młodych kobiet, które osiągnęły sukces w bardzo męskim świecie inżynierii i technologii. Poza tym książka pięknie opowiada o prawdziwej przyjaźni.  



 \*\*\*\*
