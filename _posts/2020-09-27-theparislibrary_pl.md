---
layout: post
lang: pl
title: The Paris Library
author: Janet Skeslien Charles
releaseDate: 02/02/2020
pages: 368
publisher: John Murray Press
permalink: /theparislibrary/
introduction: Libraries are lungs, [...] books the fresh air breathed in to keep the heart beating, to keep the brain imagining, to keep hope alive.
image: /assets/img/posty/theparislibrary.jpg
category: 'recenzja'
tags:
 - The Paris Library
 - Janet Skeslien Charles
 - powieść historyczna

---
  "The Paris Library" autorstwa Janet Skeslien Charles to powieść na podstawie losów paryskich bibliotekarzy z czasów II wojny światowej. Jak można się domyślić książki odgrywają tu kluczową rolę. Znajdziecie tu mnóstwo pięknych cytatów z różnych dzieł, odpowiednich na każdą okazję, zarówno te radosne jak i te smutne.

  Autorka przez kilka lat prowadziła badania, by poznać losy pracowników Amerykańskiej Biblioteki w Paryżu. Studiowała wspomnienia i listy, jak również rozmawiała z ich rodzinami. Wysiłek ten nie poszedł na marne, gdyż w książce znajdziemy wiele bardzo ciekawych postaci, które brzmią na tyle autentycznie, że czytelnik nie ma wątpliwości, że wzorowane są na prawdziwych, żyjących w tych czasach osobach.

  Całą historię poznajemy dwutorowo. Pierwsza narracja jest z punktu widzenia Odile i dzieje się w 1939 roku. Główna bohaterka jest rezolutną młodą kobietą, której największym marzeniem jest praca w Amerykańskiej Bibliotece w Paryżu, z którą związana jest od wczesnego dzieciństwa. Jest zdeterminowaną zrobić wszystko, by osiągnąć swój cel, nawet pomimo wyraźnej dezaprobaty surowego ojca. Gdy w końcu jej się to udaje, wszystko wydaje się być w idealnym porządku. Do momentu, kiedy wybuch wojna i wszystko zmienia się bezpowrotnie.

  Druga narracja ma miejsce w roku 1983 i przedstawiona jest z perspektywy licealistki Lily, zaintrygowanej tajemniczą sąsiadką Francuzką. Dziewczyna z zacięciem i bezczelnością, na którą stać jedynie dzieci i młodych ludzi postanawia zaprzyjaźnić się z Odile. Poprzez powoli formującą się przyjaźń obie kobiety odkrywają, że łączy je więcej niż z pozoru mogłoby się wydawać.

  Dla mnie najciekawsze były rozdziały mające miejsce podczas wojny. Autorce udało się przedstawić wizję, jak wyglądało życie w tych trudnych czasach. Od niepewności co przyniesie kolejny dzień i paraliżującego strachu o bliskich na froncie, skąd nie było żadnych wieści, po kompletną degradację struktur społecznych pod niemiecką okupacją. I przede wszystkim ogromną rolę książek i odwagę bibliotekarzy, którzy postawili sobie za misję dostarczanie ich do wszystkich potrzebujących, nie bacząc na ich pochodzenie etniczne i narodowość.

  W książce podobało mi się przede wszystkim to, że postaci nie były czarno białe. Każde z nich miało swoje dobre i złe momenty. Wszyscy poddawali się silnym emocjom, wściekali a czasami byli naprawdę świńscy w stosunku do swoich przyjaciół. Ale biorąc pod uwagę to, pod jak wielkim stresem żyli przez lata okupacji, nie ma w tym nic dziwnego. Ponadto w powieści znajdziemy kilka ciekawych niespodzianek i zwrotów akcji, autorka również umiejętnie buduje napięcie aż do samego końca.  Jedyne do czego mogę się przyczepić to stosunkowo wolny początek. Ciężko było mi się wczytać i zajęło mi dobre kilka rozdziałów zanim wciągnęłam się w tą historię.

  Ta powieść z pewnością przypadnie do gustu wszystkim miłośnikom książek, gdyż są one osią całej historii. Jeśli dodatkowo jesteście fanami fikcji historycznej w czasach II wojny światowej to musicie sięgnąć po tę pozycję.

  \*\*\*
