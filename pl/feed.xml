<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.7.3">Jekyll</generator><link href="/pl/feed.xml" rel="self" type="application/atom+xml" /><link href="/pl/" rel="alternate" type="text/html" /><updated>2018-07-15T14:51:44+01:00</updated><id>/</id><title type="html">Kamila reads</title><subtitle>Write an awesome description for your new site here. You can edit this line in _config.yml. It will appear in your document head meta (for Google search results) and in your feed.xml site description.</subtitle><author><name>Kamila Komisarek</name></author><entry xml:lang="pl"><title type="html">Children of Blood and Bone by Tomi Adeyemi</title><link href="/pl/cobab/" rel="alternate" type="text/html" title="Children of Blood and Bone by Tomi Adeyemi" /><published>2018-07-13T00:00:00+01:00</published><updated>2018-07-13T00:00:00+01:00</updated><id>/cobab_pl</id><content type="html" xml:base="/cobab/">&lt;p&gt;Children of Blood and Bone to debiutancka powieść autorki Tomi Adeyemi i cóż to za wspaniały debiut!&lt;/p&gt;

&lt;p&gt;Książka zabiera nas do fantastycznej krainy zwanej Orïsha, gdzie cała magia została wykorzeniona przed jedenastu laty a wszyscy jej użytkownicy brutalnie wymordowani. Ich dzieci żyją teraz jako wyrzutki w społeczeństwie, w którym są pogardzani i upokarzani na każdym kroku. Główna bohaterka Zélie wciąż pamięta czym jest magia, lecz nie dane jej będzie nigdy ponownie jej użyć ani zobaczyć. Jednak wszystko zmienia się, gdy księżniczka o dobrym sercu postanawia zakończyć tyranię swego ojca. Dwójka młodych kobiet, różnych jak noc i dzień, łączy swoje siły i wyrusza w niebezpieczną misję przywrócenia światu magii.&lt;/p&gt;

&lt;p&gt;Akcja w książce rozgrywa się bardzo szybko i ciężko jest nie dać się wciągnąć w ten magiczny świat - pełen niesamowitych możliwości, lecz ograniczony przez ludzką nienawiść i strach. Bardzo podobało mi się jak bohaterowie rozwinęli się podczas swej niemożliwej misji, zwłaszcza księżniczka Amari!
Narracja jest pierwszoosobowa, śledzimy wydarzenia oczami Zélie, Amari i Inana - następcy tronu i kapitana straży, który został wysłany by pojmać swoją siostrę i jej wspólników. Dzięki temu możemy lepiej poznać postaci oraz ich różne perspektywy. Muszę jednak zaznaczyć, że nie jestem fanką księcia. Nie chcę za dużo zdradzać z fabuły, ale powiedzmy, że jego zachowania i reakcje są bardzo ekstremalne i chaotyczne.&lt;/p&gt;

&lt;p&gt;Autorka czerpała inspirację z Zachodnio-Afrykańskiej mitologii, więc dla mnie książka była bardzo ciekawa i oryginalna. Magowie dzielili się tu na dziesięć klanów, gdzie każdy panował nad innym rodzajem magii. Ponadto moc była nierozerwalnie związana z bogami, którzy dawali swym wyznawcom ułamek boskich mocy. Odkrywanie tego świata było naprawdę pasjonujące!
Ponadto książka bardzo dosadnie pokazuje jak okrutny jest rasizm i segregacja oraz jak niewiele potrzeba ludziom do nadużywania władzy. I chociaż akcja dzieje się w fantastycznym świecie to nie trudno jest nam dojrzeć podobieństwa do naszego życia codziennego.&lt;/p&gt;

&lt;p&gt;Children of Blood and Bone to niesamowita, epicka przygoda, która zabiera nas w niesamowity, pełen magii świat. Jak pisałam wcześniej nie do końca podobała mi się postac Inana, i często przez niego wywracałam oczami i wzdychałam z rozczarowaniem, ale to tylko drobny szczegół. Książkę polecam, szczególnie wszystkim fanom fantastyki. I nie mogę się już doczekać kontynuacji!&lt;/p&gt;

&lt;p&gt;4 gwiazdki /5&lt;/p&gt;</content><author><name>Kamila Komisarek</name></author><summary type="html">Children of Blood and Bone to debiutancka powieść autorki Tomi Adeyemi i cóż to za wspaniały debiut!</summary></entry><entry xml:lang="pl"><title type="html">Nibynoc</title><link href="/pl/nevernight/" rel="alternate" type="text/html" title="Nibynoc" /><published>2018-07-11T00:00:00+01:00</published><updated>2018-07-11T00:00:00+01:00</updated><id>/nevernight_pl</id><content type="html" xml:base="/nevernight/">&lt;p&gt;Nibynoc Jay’a Kristoffa to książka o losach młodej dziewczyny Mii, która straciła rodzinę wskutek nieudanej rewolucji. Jej ojca powieszono jako zdrajcę, matkę i małego braciszka wtrącono do więzienia a ona sama cudem uniknęła śmierci. Poprzysięgła więc zemstę swoim oprawcom. Aby zrealizować swój cel zamierza dołączyć do najbardziej śmiercionośnej gildii zabójców na świecie.&lt;/p&gt;

&lt;p&gt;Opowieść ma miejsce w świecie, gdzie na niebie świecą trzy słońca, które prawie nigdy nie zachodzą. Jest on pełen mitycznych bestii, śmiercionośnej magii i nienawistnych bogów. Niezmiernie podobało mi się odkrywanie tego świata, natomiast nie do końca podeszła mi forma jaką autor wybrał. Większość informacji na temat uniwersum dowiadujemy się z przypisów, które często ciągną się całymi stronami. Mnie bardzo to dekoncentrowało, nie mogłam się na nich skupić, bo chciałam jak najszybciej wrócić do głównej historii. Na szczęście im dalej tym przypisów było mniej, więc możemy dać się porwać opowieści. A jest ona pełna akcji!&lt;/p&gt;

&lt;p&gt;Mia to młoda kobieta, którą naprzód pcha żądza zemsty i potrzeba pomszczenia rodziny. Jest ona również wyjątkowa, gdyż ma niecodziennego przyjaciela skrytego w cieniach, który pomaga jej podczas jej podróży. Towarzyszymy jej gdy przygotowuje się by wypełnić swe przeznaczenie, a jednocześnie odkrywa prawdę o swoich mrocznych mocach oraz ich ograniczeniach.
Byłam zafascynowana instytucją Czerwonego Kościoła i jego społeczności. Był dokładnie tym czego można się spodziewać po szkole zabójców a jednocześnie czymś o wiele więcej. Śledząc opowieść natrafimy na dość drastyczne zwroty akcji i niespodzianki. Czasami zdarzało mi się przerwać czytanie, żeby pomyśleć o tym co właściwie przed chwilą się tam wydarzyło. Sama społeczność jest bezlitosna, okrutna i agresywna. A jednocześnie można tam znaleźć dobrze zamaskowane, drobne przyjazne gesty. Musicie sami się przekonać czy w takim miejscu można znaleźć przyjaźń, czy miłość. A może wszystko jest tylko i wyłącznie grą, mającą na celu wysunięcie się przed konkurencję?&lt;/p&gt;

&lt;p&gt;Podsumowując, cała historia bardzo mi się podobała. Początkowo ciężko mi było się w nią wgryźć, ze względu na duże zagęszczenie specyficznych dla tego świata zwrotów i przydługich przypisów. Ale warto było czytać dalej, bo wraz z rozwinięciem akcji książka zdecydowanie wciąga. Świat i jego magia są fascynujące a bohaterowie wielowymiarowi. Jeśli lubicie oryginalną, pełną akcji fantastykę to zdecydowanie polecam! Ja na pewno sięgnę po kolejne części.&lt;/p&gt;</content><author><name>Kamila Komisarek</name></author><summary type="html">Nibynoc Jay’a Kristoffa to książka o losach młodej dziewczyny Mii, która straciła rodzinę wskutek nieudanej rewolucji. Jej ojca powieszono jako zdrajcę, matkę i małego braciszka wtrącono do więzienia a ona sama cudem uniknęła śmierci. Poprzysięgła więc zemstę swoim oprawcom. Aby zrealizować swój cel zamierza dołączyć do najbardziej śmiercionośnej gildii zabójców na świecie.</summary></entry></feed>